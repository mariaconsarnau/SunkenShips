## SunkenShips
Creació d'una pàgina web dedicada als vaixells enfonsats al Golf de Sant Jordi (L'Ametlla de Mar i voltants). 

### Motivació

He triat aquest tema per realitzar la web, en primer lloc perquè estan situats i van navegar en la seva època per les aigües properes al municipi en el que visc i del qual tinc molta estima. A banda, és un poble pescador en el qual la majoria de gent treballa en el sector i penso que pot ser un tema interessant de cara al públic (turista o resident). Podria ser una web que proporcionessin des de la web de turisme de l'Ametlla de Mar per qui estes interessat en el tema. 

L'objectiu principal que m'agradaria assolir amb la creació d'aquesta web és que els turistes que visiten el municipi de L'Ametlla de Mar i, siguin amants del mar i la història, puguin obtenir informació d'aquests vaixells que curiosament tots van anar a parar a la mateixa zona. A més a més, amb la creació d'un mapa on puguin observar on es situen exactament (coordenades), saber com es diuen i conéixer breument la seva història. No només va encarat als turistes sinó que per als residents que no ho coneguin o vulguin obtenir més informació sobre aquests vaixells que es van enfonsar en l'època en la seva localitat. Personalment, penso que pot ser una bona eina per propocionar a la població interessada en aquest tema. 

### Continguts

Els continguts per realitzar la web els he obtingut de la següent manera:
  1. Coordenades dels vaixells enfonsats: han sigut extretes a partir d'una presentació que va exposar l'alcalde (Jordi Gaseni Blanch) de l'Ametlla de Mar per    l'assignatura de Projecte 4 a la Facultat de Turisme i Geografia de la URV pels alumnes de geografia del segon curs. Així doncs, d'aquesta manera he sabut on s'ubiquen exactament aquests vaixells, tot i que a la pàgina web de l'Ametlla de Mar o altres webs es poden trobar/visitar aquestes dades. 
  2. Imatges: A banda de les imatges dels vaixells que les podem trobar a la xarxa, m'he descarregat imatges del mar, dels mateixos vaixells amb bussos fent immersions per observar-los, del municipi, etc. 
  3. Mapa: el mapa que voldria afegir a la web és un mapa amb la localització d'aquests vaixells incloent una foto de cada vaixell sobre el punt de les coordenades on es troba cadascun o d'una altra manera digitalitzar el mapa igualment però fer-lo més interactiu de manera que quan els usuaris passin el cursor per sobre o hi pitgin a sobre s'obri la fotografia del vaixell corresponent, amb les coordenades i el nom d'aquest. 

### Estructura de la web

L'estructura de la web, m'agradaria que fos un tant dinàmica (imatges, diferents interaccions al passar per sobre el mapa amb el cursor...) deixant a banda algun paràgraf que m'agradaria afegir sobre la història d'aquests vaixells per posar en context a l'usuari. És a dir, voldria que la barra del menú quant passem per sobre amb el cursor, canviés de color (colors a determinar) i es despleguessin les diferents opcions dins de cada categoria que podrien ser dins del MENÚ --> Municipi (context general del municipi), vaixells enfonsats, "About" (qui sóc i perquè he creat la web) podria ser una bona opció, entre d'altres que puguin anar sorgint conforme vagi desenvolupant la web. 

Una altre punt que voldria afegir a la meva web, seria que els usuaris poguessin consultar-la en l'idioma que preferissin (Català, Castellà, Anglès i Francès). I que fos apta per consultar amb smartphone, no només amb ordinador. 

### *Cartografia (en procés)

### Dificultats i millores 

La primera dificultat que se m'ha presentat ha estat a l'hora de realitzar la cartografia, ja que un cop creat el CSV amb les coordenades corresponents de cada vaixell i afegir el WMS *Google Satellite Hybrid* aquest últim no es projecta bé en el mapa. He comprovat que el projecte i les dues capes estiguin en el mateix sistema de coordenades però tot i així, no ho he aconseguit pel moment. Em posaré en contacte amb el professor de l'assignatura per assessorar-me i que poguem trobar solució conjuntament.
